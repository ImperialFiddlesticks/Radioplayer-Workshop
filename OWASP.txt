1. OWASP är en ideell organisation som fokuserar på att 
undersöka och lista de främsta hoten mot webbsidor 
och applikationer. Allt deras material är gratis och 
lätt att tillgå så att alla ska kunna öka säkerheten 
på sina applikationer.

2. En injektions-attack är när en användare lägger 
till farlig data i ett inputfält på sidan eller 
applikationen som sedan tar sig in i programmet och 
kan orsaka skada. För att undvika det kan man använda 
sig av validering av inkommande data eller att göra 
rent inkommande data så att den blir säker. 

3. Autentikation, dvs login-system kan också vara en 
svagpunkt för applikationer om de inte är tillräckligt 
säkrade. För att förhindra detta kan man använda sig 
av så-kallad två-stegs-autentikation där användaren 
behöver identifiera sig på två olika sätt, eller att 
begränsa antalet inloggningsförsök en användare kan 
göra inom en specifik period.

4. Serialization används för att packa ner objekt och 
data från koden i applikationen för att lättare kunna 
lagra den, till exempel. Deserialization är motsatsen, 
att man packar upp datan till det format den var från 
början. Det farliga är om någon utomstående kan komma 
åt den nerpackade datan och påverka den så att den 
förändras när den sen packas upp. Det är möjligt att 
försöka ta fast sådana attackerare, men det bättre 
valet är egentligen att skydda sig från början och se 
till att inte tillåta någon obehörig att packa upp 
datan.

5. Cross-site scripting kan hända om en webbapplikation 
tillåter en användare att lägga till egen kod i en url 
eller webbsida. Detta kan göra så att farlig Javascript 
kod körs av en annan användares browser och på så sätt 
komma åt deras dator/telefon/liknande och orsaka skada 
där. För att förhindra detta i sin applikation kan man 
dubbelkolla eller städa upp användar-genererad kod. 
Moderna ramverk som ReactJS och Ruby on Rails 
innehåller också inbyggt skydd mot detta. 


